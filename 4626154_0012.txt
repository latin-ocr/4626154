3

reprehensionibus inde ductis, quod nusquam propriam protulerit
philosophiam: nempe ipse non solum in ep. ad Att. XII 52, 3,
ubi modestius loquitur, sed etiam in prooemiis operum in vulgus
editorum se nihil aliud petivisse confitetur, nisi ut copiose et
ornate (Tusc. disp. I ξ 7), quae summis inqeniz's exquisitaque
doctrina philosophi Graeco sermone tractavissent, ea Latinis
litteris mandaret (de fin. I ἓ 1). Non ea igitur primaria quaestio
esse debet, quid ipse senserit, sed qua ratione libros Graecos
descripserit, num eos recte intellexerit et tradiderit. Tum sane id
qnoque par est interrogare, num omnino in numero philosophorum
sit habendus, qui nihil fecerit nisi aliorum compilare sententias.
Non dubium est, quin iniuria Zeller in historia philosophiae
Graecorum Ciceroni tot paginas concesserit: inter fontes historiae
philosophorum numerandus est, non inter ipsos philosophos: is
ipse Romanis esse volebat, is debet nobis esse.

Quae disserui, ad eum quoque libellum, qui est de fato,
spectare per se est veri simillimum, sed ut coniecturae omnes
non communibus ratiocinationibus, sed rebus ipsis probandum.
Ut vero, qualem libelli nostri esse inveni, ratio melius per-
spiciatur, eam breviter iam hic liceat adumbrare. Descripsit
igitur, si quid video, Cicero argumenta longe plurima et ordinem
fere totum ex disputatione quadam Antiochi Ascalonitae. Intra
contextum autem huius de fato disputationis sna sponte non-
nullas interiecit partes exiguas aliunde depromptas, sed ita, ut
plerumque aliquo modo significetur digressionem fieri et deinceps
ad ipsam quaestionem redu-13 unde apparet, quod conicio. Primum
igitur eae partes, quas aut ipse Cicero profitetur a se ipso ad-
iunctas esse aut aliis indiciis cognoscere potui non ex eo
fonte, unde cetera, haustas, rursus seiungendae erant simulque,
quantum hoc fieri potuit, illins Antiochi disputationis ordo resti—
tuendus: sie de auctore quoque illius certius iudicare licebat. De
ratione vero et fide, qua Cicero fontem secutus esset, mirabili
quodam casu factum est, ut possem firmiorem proferre sententiam.
Ostendi verbis Ciceronis exspectatione maiorem deberi fidem:
difficultate enim rei coactus est, ut multis locis verbum ex verbo
transferret, ubi vero primum liberius disserere conatus est, in
permagnos incidit errores.

1*

