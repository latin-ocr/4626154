48

partium dispositio (ξ 1) notionibus nimis communibus et inanibus
inducitur.

Ergo quantum convertit, laudandus, quantum ipse conatus
est suo arbitrio fontis ordinem mutare, reprehendendus est, quoniam
nihil profecit, immo corrupit argumentationem auctoris. Liber
de fato fons est sententiae Antiochi, Cicero propriam
non profitetur,¹) nisi credimus quaestione illa ξ 6 verbosa2) eam
contineri: quae quidem verba oratoris sunt, sententia autem vulgi
est vel levissimi cuiusque hominis, non philosophi de conexione
causarum et de fato physice dicto (de div. I ξ 125) inquirenti83
Cicero ne tum quidem, postquam libros de divinatione conscripsit
et in disputatione Antiochi versari coepit, animadverterat, in quo
causa consisteret. Nomen igitur et universam disciplinam Antiochi
sectatus est, quem senserat eum doctrina Academicorum congruere
negantium fatum esse: quibus de causis et qua ratione id esse
negaret, Ciceroni magnae curae non erat; satis habebat negare
aut dubitare, ut Academicus videretur.

¹) Hoc ausus sum iudicium proferre, quamquam initium disputa-
tionis deest, ubi suam Cicero solet sententiam exponere: num in hoc
libro id copiosius fecerit, nescimus: si fecit, tamen, quae dixi, vera
esse certus sum.

²) Cf. p. losq.

