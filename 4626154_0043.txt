34

Interrogatur, cur Cicero hanc partem adiunxerit. Equidem
ita sentio: orator perorationem desideravit verbosam; aptissima
occurrit in Epicurum invectiva, ι) quam omni ornavit arte rhetorica.
Ergo post ξ 48, quae perierunt pauca, non iam ex fonte erant orta.
Nam quaestionem ipsam absolutam esse primis §46 verbis ipse
dicit: hoc modo hanc causam disceptari oportet. Nescio an inde
quoque, quod hic quodammodo indicat se ad finem fontis pervenisse,
argumentum possit sumi, cum in §39 eiusmodi nihil inveniatur,
Ciceronem ibi eundem atque antea secutum esse auctorem.

Constat igitur, quantum quidem adhuc repperimus, disputa-
tionem Antiochi tres habuisse partes: quas restituere conati
sumus et, quantum fieri potuit, a Ciceronis interpolationibus, ut ita
dicam, purgare et ostendimus, quae qua ratione mutavisset aut
corrupisset. Sed nondum plane confecta res est, quoniam initium
disputationis Ciceronianae mutilatum est: interrogare oportet, quae
de parte amissa possint conici. Atque unum quidem vestigium
eius intra ipsum libellum nostrum relictum est, in §40‚ ubi

dicitur: videamus in assensionibus, qaas prima oratione
tractavi, eodemque videtur respicere §422 . . . hanc habet
rationem, . . . quam dadum discimus. Inquirendum est, utrum

Ciceronis illa pars et haec verba propria sint an ex fonte hausta.
Priusquam id diiudicemus, alia necesse est colligere vestigia.
Traduntur enim apud posteriores scriptores complura ex illa
deperdita nostri libelli parte fragmenta, composita post alios a
C. F. W. MuellerO. Quorum manifestum est ad locum a Cicerone
ex Posidonio assumptum ea pertinere, quae apud Aug. de ciV.
Dei V 2 ex libro de fato citantur: eis, quamquam satis pauca
sunt, supplentur et declarantur ἐξ 5 et 6. Versus quoque ibidem
V 8 ex Cicerone repetiti, quia clarissime rationem primae partis
prae se ferunt, quae est de contagione rerum, de dissimilitudinibus
ipsarum mentium hominum ex causis naturalibus factarum,²) huc
referri possunt: sed id non licet decernere, num ex fonte sint hausti,3)

 

¹) In quem iam prius de nat. deor. I §§ 67 sqq. invectus erat.

²) Inprimis ex locorum natura et caelo (§§ 7 sq.) = quali
Iuppiter .. . lustravit lumine terras.

⁸) Chrysippum versus ita adhibuisse constat 3 videri potest ex
locis a Gerckio (Chrysippea p. 714 sqq.) collectis.

