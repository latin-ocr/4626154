16

Diodori quidem per se sola, Chrysippi admixtis exemplis. Deinde
demonstratur, quoniam comprobet divina praedicta, eo Chrysippum
cogi, ut assentiatur Diodori sententiae. Et nunc idem exemplum,
quod iam bis in ξ 12 legimus, primum sine certo nomine, tum
Fabii illustratum, tertium reperimus, atque sic utstatim sentiamus
hic suo loco stare: nempe hic tantum quo spectet perspicuum
est. Ut breviter dicam: hic ordo totus satis ineptus est, et
nomina divinationis ceteraque permixta et iterata exempla eadem-
que exposita, antequam, in quo causa consisteret, constitueretur:
minime vero possum perspicere, quid disceptatio inter esse et
natum esse instituta ad quaestionem nostram attineat: de qua
voluptati fuisse Ciceroni suspicor, discipuli instar, quae paulo
ante didicerat,1) usurpare. Puerilis aut, ne severius reprehendam,
oratoria et a philosophorum more aliena etiam ratio admonendi
est, qua Chrysippum ut caveat alloquitur. Tandem id haud
levissimum ducam veri vestigium, remotis salebris sine vi et
artibus talem sua sponte remanere aut renasci structuram argu-
mentationis, qualis desideratur.

Est fere haec: primum sibi oppositae erant Diodori et
Chrysippi sententiae de ec, quod fieri posset, Chrysippi sententia
fieri potest ut in fonte paulo longius aut alio modo exposita
fuerit, a Cicerone paulum perturbata vel contracta sit, id quod
locis a Stuevio p. 33 sqq. collatis2) probabile fit, neque vero
valde corrupta, cum, quid ille docuerit, etiam sic satis perspicuum
sit. Deinde conciliatio facta erat inimicarum sententiarum Chry-
sippi de divinatione doctrina adhibita: quam insecutum erat
exemplum et ad illustrandam etad conficiendam argumentationem
adiectumss) Vicit sententia Diodori, ergo sola deinceps nomina-
batur: in hac victrice, quae insequuntur'(§§ 17—20), sunt posita.

Constat igitur, quae §17 antecedunt, omnia pertinere ad
contentionem ,περὶ δυνατῶν. Suscepimus ea examinare, ut in-
tellegeremus, quae esset illa quaestio, quam locus περὶ δυνατῶν
attingeret. Nihil invenimus. An universam de fato? Sine dubio,
sed interrogamus: qua ratione, quam partem quaestionis? primam?

 

¹) Tuscul. disp. Ι ἓξ 12 sqq.

²) Qui Gerckium (pag. 726) secutus est.

³) Et rationem hanc argumentandi et hoc exemplum trita fuisse
e consensu Plut. de Stoic. rep. c. 46 agnoscitur.

