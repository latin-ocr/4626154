50

habebant, mihi iucundissima et utilissima fuerunt. Octobri mense
1899 Halas Saxonum me contuli ibique per annum professorum
Bechtel‚ BIass, Dittenberger, Eduardi Meyer, Robert, Wissowa
collegia et seminaria maximo cum gaudio et emolumento frequen-
tavi. Non est loci huius illos viros optime de me meritos laudare,
id vero non omittam me summum beneficium hoc existimare, quod
eorum complures etiam sui dabant facultatem et nonnulli discipulos
non solum docebant ut multo iuniores sed etiam veri investigandi
commilitones sui similes re vera sinebant esse: nulla re magis
acuebatur incertum iudicium et anceps adulescentium fiducia sui
temperabatur. Cuius modi beneficia actis gratiis non possumus
remunerari, semper manebimus acceptorum debitores: at pietatis est
memoriam praeteritorum retinere, et nomina religiose dicta floribus
similia sunt, quos liberi serunt in sepulcris parentum defunctorum.

Octobri 1900 Tubingam reversus ultimum annum temporum
academicorum examini publico praeparando consecravi3 quo superato
Rottweilae seminarium paedagogicum sum perpessus. Tum altero
examine confecto per tria semestria Ludwigsburgae in eadem
schola, cuius ipse discipulus fueram, pueros erudiebam‚ mense
Aprili 1904 Dittenbergero auctore oppidani gymnasii Halensis
magister factus sum.v

