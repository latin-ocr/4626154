35

quod fieri certe potuit,1) quamquam in disputatione reliqua nusquam
versus invenimus. Sed quod Schmekelius, qui (p. 163) hos attulit
versuS, etiam initio cap. IX Augustinum ad nostrum libellum
respicere suspicatus est, non adstipulor: soli enim nominantur
libri de divinatione et de natura deorum, et verbis ipsis a
Schmekelio adhibitis ²) suam Augustinus profert sententiam, quo
consilio ductum Ciceronem hos libros conscripsisse censeat. Itaque
ad recuperandam nostri libelli partem amissam inde nihil sumi
potest3 aptissima vero sunt, quae deinceps ab Augustino disseruntur,
argumenta ad quaestionem nostram universam melius perspiciendam,
quoniam ille de eadem re acutissime et diligentissime disputat.
Ad ipsum vero contextum de fato libri ultima eiusdem capitis
(V 9) verba spectant, ubi denuo, ut passim ubi doctissimi viri,
qui habetur, sententiae commemorantur, nomen Ciceronis appellatur
(nam et illud, quod idem Cicero concedit . . .), qui quidem locus
ideo nihil novi affert, quod illa pars libelli ipsa superstes est.
Progrediamur ad locum a Servio ad Verg. Aen. ΠΙ 376
traditum. Chrysippi eo contineri fati definitionem mihi per-
suasum est: hoc, cum apertum sit eam Antiochi non esse, a principio
e ratione opusculi nostri probabile est3 nam eius non erat, ut
prioris libri de divinatione, Stoicorum sententiam per se ipsam
ita et ea mente describere, ut postea, libro altero, refutaretur3
itaque non concedam Ciceronem ipsum, quae ex Posidonio (de
div. 1 125 sqq.) didicisset, hic mutatis verbis reddidisse; sed,
quoniam in Chrysippum intenta est omnis disputatio, prioris certe
quaestionis, necesse est huius relatam fuisse definitionem. Fieri
autem potuisse, ut tam breviter referretur, inde apparet, quod
Cicero (ξ 4) dicit contra propositum disputari (v. p. 18). Sed ut
tanta fiducia, quod conicio, obtineam, similitudine horum verborum

 

¹) Nam aptiores sunt quam versus in libros de div. magna vi
infersi. Fortasse eis Chrysippi sententia illustrata erat. Etiam ἐξ 7 sqq.
de naturis hominum disputatur.

²) Hos Cicero ita redaryuere nititur, ut non existimet ali-
quid se adversus eos valere. nisi auferat divinationem et
postea: In libris vero de divinatione oppugnat praescientiam
futurorum. Hoc autem totum facere videtur, ne fatum esse
consentiat Putat enim concessa scientia futurorum ita
esse consequens fatum, ut neyari non possit.

3*

