Aetatis nostrae est de maximo quoque viro atque praecipue
de scriptoribus illustrissimis id primum interrogare, utrum, quae
ediderint, exquisiverint ipsi an aliunde sumpserint. De Cicerone
igitur si verum et, quod rationi huic nostrorum temporum con-
veniat, iudicium volumus profiteri, maxime est necessarium de
fontibus librorum eius disquisitionem instituere accuratiorem.
Accedunt aliae causae maximae: neque enim de Ciceronis ipsius
sententiis neque de philosophis, quorum disciplinas memoriae
prodidit, Graecis satis certe possumus iudicare, antequam dili-
gentissime distinxerimus, quae partes librorum ipsius propriae
sint, quae ex fontibus haustae.

Quibus adducti causis permulti opera Ciceronis perlustraverunt,
in primis libros ad philosophiam pertinentes, quo in numero
sunt Hirzelius, Schwenkius, Hoyer, Schichius, Schmekelius, alii
complures. Horum vero ex commentationibus, quamquam non
id, quod inde sumam, ipsum ostendere sibi proposuerunt neque
de omnibus locis prorsus liquidum constat iudicium, haec mihi
videntur consequi: pauca aut nihil fere Ciceronis propria esse,
librorum quidem post discordias civiles editorum, itaque per-
difficile esse ex eis argumenta eruere de sententiis opinionibusque
sive ipsius sive illorum temporum, neque de religionibus neque
de aliis quibuscunque rebus.

Non suus est Cicero in his libris plerumque, sed aliorum
refert sententias, etiam tum cum suus esse vult. Philosophia, ut
ita dicam, in animum eius non descendit neque in naturam
ipsam penetravit, intimos Ciceronis sensus et opiniones non
tetigit neque mutavit. Liceat id uno ex perpaucis locis illustrare,
unde ipsius elucet opinio. ,De nat. deor. ΠΙ ἕξ 5sq. Cotta, qui
Ciceronis gerit personam, haec profitetur: Eyo vero eas defendam
semper semperque defendi (sc. opiniones, quas a maioribus ae-
cepimns de dis immortalibus, sacra, caerimonias reliyionesqne)‚

l

