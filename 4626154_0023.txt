14

licet accuratam horum verborum sententiam excutere, id ea
prodere puto, suo ductum consilio illum hanc contentionem
quaestioni suae de fato institutae intexuisse. Cur id fecerit,
postea perscrutabimur: nunc id quodam iure interrogaverim,
quanam ratione contentio illa de eis, quae fieri possint, ad
disputationem de fato possit referri. Mentio fit huius contentionis
etiam apud Plutarchum de Stoicor. rep. c. 46, qui recte iudicat,
Diodori sententiam multo magis quam Chrysippi consentire cum
necessitate fati, quam Stoici professi sint. Id vero manifestum est,
a Stoicis illinc argumentum ad fatum probandum non esse
deductum; omnino hanc περὶ δυνατῶν quaestIonem cum illa de
fato coniunxisse non videntur. Veri simile hac ratione fit iure
Ciceronem dicere quaestionem περὶ δυνατῶν totam λογικὴν
esse (ξ 1).

Sed unicuique licet ad sententiam suam probandam argumenta
undecunque afferre: ita philosophus noster praesidium ex logica
petivit, non ignorans per se illud placitum a quaestione sua
alienum esse, et ita intellegendum est: Qui loeus attinyit hane
quaestionem. Atque sensit recte Stuevius p. 38 sq. augeri et
amplificari Diodori ἀξίωμα ¹) et aliquatenus commutari, scilicet
sententiae philosophi nostri ostentandae et declarandae causa3
ducit illinc, quod argumentationi suae concinnum est. At cui
argumentationi? Sine dubio cum dicitur: qui loeus attinyit
hane quaestionem, quoniam nulla accedit appositio, qua
quaenam haec sit quaestio significetur, hic in media sumus argu-
mentatione. Quae igitur ea est? Necesse videtur esse, ut id
cognoscamus, ea quae antecedunt accuratius percensere.

Ut vero certa reperiamus, vix alia fieri poterit via atque
rursus ab illo §17 revertamur initium faciendo. Nescio, cur
Schmekelius, quo in §7 usus est duce, eundem hic aspernatus
sit. Legimus igitur in §172 Sed ad illam Diodori eon-
tentionem, quam περὶ δυνατῶν appellant, revertamur, in
qua, quid valeat id quod fieri possit, anquiritur (ξ 7). Inde
digressae erant ἐξ 15 et 16; unde ordiatur digressio, facillime

 

¹) Totum continetur (conferas etiam §13 et Plut. l. c.) verbis:
Placet igitur Diodoro id solum fieri posse, quod aut verum sit
aut verum futurum sit. Hoc multo simplicius et brevius esse,
quam quae deinceps explanantur, manifestum est.

