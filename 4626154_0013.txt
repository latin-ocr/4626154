De compositione et fonte libri Ciceronis de fato inscripti
fusius egerunt Meineckius, Schmekelius, Stuevius3 fontis quae-
stionem breviter Gerckius et Hoyer attigerunt. Conducet Gerckii,
qui primus de fonte libelli nostri sententiam vulgavit, coniecturam
postea cum Schmekelii sententia conferre et a Meincckii 1) com-
mentatione initium facere, qui de fonte quidem censuit (pag. 14)
per omnem fere librum nostrum Ciceroni Posidonii περὶ εἱμαρ-
μένης opus praesto fuisse, nonnulla, inprimis exempla Romana,
ab ipso esse addita. At Posidonium scimus (de div. I ἐξ 125 sqq.)
Stoicorum more defendisse fato omnia fieri, id quod libello nostro
verum esse negatum posita autem haec opinio est in ἐξ 5-7,
ex quibus ipsis elucet hunc quidem locum (ἓξ 5-6) ex Posidonio
esse sumptum, sed deinceps ad alium auctorem Ciceronem reverti.
Quae vero de singulis partibus Meineckius observavit, etsi non-
nulla probanda sunt, tamen omnia fere erroribus sunt permixta3
de compositione denique totius disputationis et conexione argu-
mentorum, quae esset, interrogare plane omisit. Quod exemplis
Romanis usus est ad discernendas partes Ciceronis proprias et
e fonte repetitas, neglexit multa eorum pro Graecis introducta
esse, unde sequitur incerta esse haec indicia.

Gerckius 2) autem ex nonnullis locis posterioris partis libri
de fato coniecit Antiochum Ascalonitam libri a Cicerone descripti
auctorem fuisse: non solum inde a §31 Carneadis auctoritatem
advocari tamquam philosophi victoris, sed etiam §44 adversariorum
sententias ita comparari aliamque alii ita accommodari, ut con-
clusio fieret verbis eos, mm re dissidere: quod utrumque Antiochi
esset. Demonstrabo Gerckium de illis paragraphis recte sensisse;
sed difficultas rei postulabat, ut locos illos amplius tractaret ct

 

1) De fontibus, quos Cicero in libello de fato secutus esse videatur.
Progr. Matienwerder 1887.

²) Ann. philol. suppl. XIV (1885) p. 693.

